<>iti zrItArAnAthatarkavAcaspatibhaTTAcAryyasaGkalite
<>vAcaspatye hakArAdizabdArthasaGkalanam |
<H>granthakartRvaMzAdi |
<>rAD.hIyazreNIvikhyAtakeMM jiDigrAmikaH kila | yazoharapradezasthasAralAvasathe sthitaH ||
<>sArvabhaumopAdhiyuktaH kamalAkAntasaMjn~akaH | sacchrozriyaH kSitrau khyAto vAtsyarvazAvataMsakaH ||
<>mukundarAmanAmAsIt tadanvayasamudbhavaH | tatpradezasthavaicaNDIgrAmavAsI svakAryyataH ||
<>tarkasiddhAntopranAmA rAmarAmastadAtmajaH | sadA zivazicetyuktyA prAptaH zivazivAbhidhAma ||
<>nAnAvidyAdharatvena prApa vidyAdharAhvayam | bhAgIrathItIravAsI bhavabandhajihIrSayA ||
<>varddhamAnapradezasthAmbikAgrAme'vasacciram | ante kAzIM samAsAdya pan~catvaM prApya muktibhAk ||
<>ambikAvAsakAle'sya jAtau vaMzadharau sutau | tarkapan~cAnanopAdhirdurgAdAsastu madhyamaH ||
<>sArvabhaumopAdhiyutaH kanIyAMstu tadAtmajaH | kAlidAsAbhidho nAnAzAstravidyAvizAradaH ||
<>tasyAhaM prathamaH putrastArAnAthAhvayo dvijaH | tarkavAcaspatyupAdhiM guruto labdhavAn svataH ||
<>nagare kalikAtAkhye gavnarmeNTanivezete | saMskRtapAThazAlAkhye maThe pUrvamadhItavAn ||
<>kAzyAdivAnAsthAnaSu labdhavidyastutaH kramAt | tatreva pAThazAlAyAM tadadhyakSeNa pUrvata ||
<>pANinyAdityAkaraNapAThanAyai niyojitaH | vazcAt darzanazAstrasyAdhyApanAyApi yojitaH ||
<>prAyastrizadvatasarAntaM tatkarmAnuSThitaM mayA | siddhAntakaumudIvyAkhyA saralAkhyA tadA kRtA ||
<>tadaiva tattvakaumudyA vyAkhyA'pi yatnataH kRtA | siddhAntavindusAro'pi zabdastAmamahAnidhiH || [Page5442-a+ 25]
<>AzubodhaM vyAkaraNaM zabdArtharatnanAmakaH | dhAturUpAdarzanAmA grantho'pi racito mayA ||
<>gAyatryartho vinirNItaH gayAzrAddhAdipaddhatiH | vAdo bahuvivAhasya tulAdAnAdipaddhatiH ||
<>rAjaprazastI racitA kAdambaryyAzca TippanI | veNIsaMhAramukhyeSu vivRtirnATakeSu ca ||
<>ete granthA vinirmAya mudritA bahuyatnataH | gavnarmeNTAnukUlyan~ca kvacideSu ca mudraNe ||
<>tatpadApasRtenApi gavnarmeNTaprakalpitAm arddhavRttiM samAsAdya ghAcaspatthaM samApitam ||
<>mudraNe vyayabAhulyAt gavnarmeNTe nivedite | taddattavyayasAhAyyaM labdhvedaM mudritaM mayA
<>aSTAdazabhirAnAyi varSaiH pUrtiM mayAdhunA | zabdaratnamayaH koSo moSadoSavivarjitaH |
<>nAnAdhAturavyayADhyo nAnArtho'yaM virAjatAm | vAcaspatyAbhidho nAnAzAstrArthAnAM pradarzakaH ||
<>vAcaspatyupanAmnAya zrItArAnAthazarmmaNA | niramAyi prayatnena mudrAyantraizca mudritaH ||
<>vANazUnyadanticandravimite zakavatsare | saurapauSe SoD.azAMze mudrA tasya samApitA ||
<>yadatra skhalitaM kin~cit pramAdena bhrameNa vA | tatsarvaM zodhayantvAryyAH kasya na skhalitaM manaH |
<>bahucchidraM parityajya guNalezajighRkSayA | parigRhNantvadovijn~A Rjavo dambhavarjitAH ||
<>etasya mudraNavidhau parizodhanArthe yatne kRte'pi bahule bhramataH mAdAt |
<>dRSTervikAravazato yadazuddhamasti saMzodhayantu sudhiyo natiyAcitAstat ||
<>anudbodhAdvismRtA ye zabdAH kecit pramAdataH | pariziSTe prakAzyAste ityAzA pUrakI vibhuH ||
<>ye zabdAmbudhipAramApuramalaprajn~AtarIvaibhavAt tAnuddizya namaskriyaiva satataM tebhyo na caiSA kriyA |
<>ye zAstre'kRtabuddhayo nijadhiyA vyutpitsavo mAnavAH nAnAkoSanirIkSaNe zramabhiyastebhyo mamaiSA kiyA
<>padAnuzAsane rataM munitrayaM hRdA natama | tadasya bhUmimaNDale karotu supracAraNam || zivam
<>oM tatsrat |
<>iti kalikAtAsthagavnarmeNTarsaskRtapAThazAlIyadarzanvyAkaraNAdhyApakacara zrItArAnAthatarkavAcasmati-
<>bhaTTAcAryyeNa viracitaM vAcaspatyAbhidhamabhidhAnosamAptam |
<>1805 zAlivAhana vatsare, 1940 vikramAdityasaMvatsare, 1884 khrISTrAbda
<>kalikAtAnagare mudritamabhUt |
